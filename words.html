<!--

THIS FILE HAS ABOUT 3,300 WORDS TO TRANSLATE

TRANSLATION NOTES:

When translating this thing, only edit the stuff that's BETWEEN the <tags>, like so:

    <p id="still_english">hello</p>
    =>
    <p id="still_english">bonjour</p>

Also, DON'T change anything between the [square brackets], like so:

    Number #[N]
    =>
    Numero #[N]

Exception to the "don't change tags" rule:
Feel free to move around the italics & bold tags, so that the emphasis
on the right phrases/words still makes sense!

    <i>italics</i>
    <b>bold</b>

Also, some HTML weirdness you might want to know:

    &amp; is an ampersand "&" sign
    &#8226; is a dot
    &rarr; is a rightward-facing arrow
    &lt; is a "<" sign

ALSO! I'd love for you to credit yourself as a translator!
You can add your own name in the <p id="subtitle"> section

Thanks again!
~ Nicky Case

-->

<!-- - - - - - - - - - - - - - - - - -->
<!-- - - - - - META STUFF - - - - - - -->
<!-- - - - - - - - - - - - - - - - - -->

<p id="meta_title">
Ang Ebolusyon ng Pagtitiwala
</p>
<p id="meta_desc">
isang inter-aktibong gabay sa game theory kung bakit at paano tayo nagtitiwala sa isa't isa
</p>
<p id="meta_loading">
nagkakarga...
</p>
<p id="meta_on">
BUKAS
</p>
<p id="meta_off">
PATAY
</p>


<!-- - - - - - - - - - - - - - - - - -->
<!-- - - - - - TITLE! - - - - - - - - -->
<!-- - - - - - - - - - - - - - - - - -->

<p id="title">
<span style="font-size:0.75em">ANG</span><br>
EBOLUSYON<br>
<span style="font-size:0.75em">NG PAGTITIWALA</span>
</p>
<p id="subtitle">

haba ng laro: 30 minuto &#8226; ni nicky case, hulyo 2017

<!-- TRANSLATION NOTE: UNCOMMENT THE FOLLOWING & ADD YOUR OWN NAME! -->

<br>
isinalin nina poypoyan at uzziel perez
&#8226;<br>
<a href="http://ncase.me/trust/">orihinal na bersyon sa Ingles</a>


</p>

<p id="loading">
nagkakarga...
</p>
<p id="loading_done">
MAGLARO &rarr;
</p>

<!-- - - - - - - - - - - - - - - - - -->
<!-- - - - - - INTRO! - - - - - - - - -->
<!-- - - - - - - - - - - - - - - - - -->

<p id="intro">
Noong Unang Digmaang Pandaigdig, namayani ang kapayapaan.
<br><br>

Pasko ng 1914 noon sa Western Front.<br>
Sa kabila ng mahigpit na utos na <i>bawal</i> makipag-chillax sa mga kaaway, iniwan
ng mga sundalong taga-Britanya at Alemanya ang kanilang mga trintsera, tinawid ang No Man's Land,
at nagtipon-tipon upang ilibing ang kanilang mga yumao, magpalitan ng mga regalo, at maglaro.
<br><br>

Samantala: 2017 na, ang Kanluran ay deka-dekada nang payapa, at
wow, <i>lagpak</i> tayo sa pagtitiwala. Pinapakita ng mga survey na mula noong nakaraang 40 taon,
paunti nang paunti ang mga taong nagsasabing nagtitiwala sila sa isa't isa.
Kaya ito ang ating palaisipan:
<br><br>

<b>Bakit, kahit tuwing mapayapa, nagiging magkaaway ang magkakampi?<br>
At bakit, kahit tuwing may digmaan, nagiging magkakampi ang magkaaway?</b>
<br><br>

Sa palagay ko, makatutulong ang <b>game theory</b> na ipaliwanag ang ating epidemya ng di-pagtitiwala –<br>
at kung paano natin ito aayusin! Kaya, upang maunawaan ang lahat ng ito...
</p>
<p id="intro_button">
...maglaro tayo. &rarr;
</p>


<!-- - - - - - - - - - - - - - - - - -->
<!-- - - - - - ONE OFF! - - - - - - - -->
<!-- - - - - - - - - - - - - - - - - -->

<p id="label_you_cooperate">
nakisama<br>ka
</p>

<p id="label_you_cheat">
nandaya<br>ka
</p>

<p id="label_they_cooperate">
nakisama<br>siya
</p>

<p id="label_they_cheat">
nandaya<br>siya
</p>

<p id="label_you">
ikaw<br>↙
</p>
<p id="label_them">
kalaro<br>↘
</p>

<p id="oneoff_0_top">

<b>ANG LARO NG PAGTITIWALA</b>

<br>
Isang beses kang pipili.
Nasa iyong harapan ang isang makina: Kung naglagay ka ng isang barya sa makina,
makakukuha <i>siya</i> ng tatlong barya - at gayundin sa kabaligtaran.
Pareho kayong maaaring MAKISAMA (maglagay ng barya), o MANDAYA (hindi maglagay ng barya).
</p>

<p id="oneoff_0_btm">
<b>Kunwari nandaya siya, at hindi naglagay ng barya.</b><br>
Ano'ng dapat mong gawin?
</p>

<p id="oneoff_1_cheated">
Malamang! Bakit ka magpapaloko sa manlolokong iyon?
</p>

<p id="oneoff_1_cooperated">
Ay, nasampal ka tuloy nang iharap mo ang kabila mong pisngi!
</p>

<p id="oneoff_1_top">
Kung nakisama ka at nandaya siya, mawawalan ka ng isang barya, habang madaragdagan siya ng tatlo. (puntos: -1 vs +3)
Subalit kung pareho kayong nandaya, pareho kayong walang dagdag o bawas. (puntos: 0 vs 0). 
<b>Samakatuwid: Dapat MANDAYA ka </b> kung ayaw mong mawalan.
</p>

<p id="oneoff_1_btm">
<b>Ngunit kunwari nakisama siya, at naglagay ng barya.</b><br>
Ano'ng dapat mong gawin ngayon?
</p>

<p id="oneoff_2_cheated">
Wow, ang sama... at ang tama ding sagot!
</p>

<p id="oneoff_2_cooperated">
Sa bagay, iyan marahil ang tamang gawin... <b>O IYAN NGA BA??</b>
</p>

<p id="oneoff_2_top">
Sapagkat kung pareho kayong nakisama, pareho kayong nagbigay ng isang barya, at saka nagkaroon ng tatlo. (puntos: +2 vs +2)
Ngunit kung nandaya ka at nakisama siya, magkakaroon ka ng tatlong barya mula sa ibinigay niyang isa. (puntos: +3 vs -1)
<b>Samakatuwid: Dapat MANDAYA ka "pa rin."</b>
</p>

<p id="oneoff_2_btm">
At <i>iyon</i> ang ating dilema.
Nakalulugod magtiwala, ngunit maaari tayo nitong pagsamantalahan ng iba -- o barilin ka paglabas mo sa iyong trintsera nang walang armas.
Minsan, makatuwirang <i>hindi</i> magtiwala!
Ngunit ngayon, ano'ng mangyayari kung lalaruin natin ang larong ito...
</p>

<p id="oneoff_button_next">
...nang paulit-ulit? &rarr;
</p>

<!-- - - - - - - - - - - - - - - - - -->
<!-- - - - - - ITERATED - - - - - - - -->
<!-- - - - - - - - - - - - - - - - - -->

<p id="iterated_intro_top">
<b>Ngayon, totohanin na natin ang paglalaro.</b>
Makikipaglaro ka sa 5 iba't ibang kalaban, na may kani-kaniyang "istratehiya" sa laro.
Sa bawat kalaban, maglalaro ka ng ilanman mula sa 3 hanggang 7 paghaharap.
(Hindi mo malalaman kung kailan ang huling paghaharap)
Pagtitiwalaan mo ba sila? O higit pa... Pagtitiwalaan <i>ka</i> ba nila?
</p>

<p id="iterated_intro_btm">
Piliin mo ang una at <i>tunay</i> mong galaw. <b>Pumiling mabuti.</b>
</p>

<p id="iterated_info_1">
kalaban: [X] ng [Y]
</p>
</p>
<p id="iterated_info_2">
iyong kabuuang puntos: 
</p>

<p id="iterated_score_start">
At ang iyong kabuuang puntos ay...
</p>
<p id="iterated_score_1">
na siyang tunay ngang <i>kahanga-hanga</i> sa pagkamalala.
</p>
<p id="iterated_score_2">
na siyang may ilalala pa!
</p>
<p id="iterated_score_3">
na siyang hindi na masama!
</p>
<p id="iterated_score_4">
na siyang maganda na!
</p>
<p id="iterated_score_5">
na siyang <i>perpekto!</i> Binabati kita sa pagkarami-rami mong hawak na oras.
</p>
<p id="iterated_score_x">
...wala akong ideya kung paano mo nagawa 'yan.
</p>
<p id="iterated_score_end">
(ang pinakamababa at pinakamataas na maaaring puntos ay 7 at 49, ayon sa pagkakabanggit)
</p>

<p id="who_were">
Sino-sino ba silang mga kakaibang tauhan na nakalaro mo kanina?
</p>

<p id="character_tft">
<b>PALAKOPYA:</b>
Kumusta! Makikisama ako sa simula, at pagkatapos, kokopyahin ko lang kung ano'ng ginawa mo sa huli nating paghaharap.
Ngiyaw
</p>

<p id="character_all_d">
<b>LAGING NANDARAYA:</b>
<i>Lalamunin ng malakas ang mahina</i>
</p>

<p id="character_all_c">
<b>LAGING NAKIKISAMA:</b>
Maging magkaibigan tayo! &lt;3
</p>

<p id="character_grudge">
<b>MAHINANAKIT:</b>
Makinig ka sa'kin, kaibigan. Makikisama lang ako nang makikisama,
ngunit kung dinaya mo ako kahit minsan, DADAYAIN KITA HANGGANG SA KATAPUSAN.
</p>

<p id="character_prober">
<b>DETEKTIB:</b>
Susuriin muna kita. Sisimulan ko sa: Makisama, Mandaya, Makisama, Makisama.
Kung nandaya ka, gagayahin ko si <span class="tft">Palakopya</span>.
Kung hindi ka nandaya, gagayahin ko si <span class="all_d">Laging Nandaraya</span>, para pagsamantalahan ka.
Elementary, my dear Watson.
</p>

<p id="characters_teaser">
Ngayon, paano kung ang mga tauhang ito ay maglalaro...
</p>
<p id="characters_button">
...laban sa isa't isa? &rarr;
</p>


<!-- - - - - - - - - - - - - - - - - -->
<!-- - - - - TOURNAMENT! - - - - - - -->
<!-- - - - - - - - - - - - - - - - - -->

<p id="place_your_bets">
Paligsahan na!
Maglalaro na laban sa isa't isa ang bawat tauhan:
iyon ay 10 paglalaban ng pares, at 10 paghaharap sa bawat laban.
<br><br>
Sino sa palagay mo ang makakukuha ng pinakamataas na <i>kabuuang</i> puntos?
<b>Pag-isipang mabuti... at saka
MAGLAGAY NG INYONG TAYA:</b>
</p>

<p id="tournament_intro">
Ayos, nagtaya ka sa [CHAR]!
Isa-isahin natin ang mga laban, at tingnan kung paano magpapatuloy ang paligsahan...
</p>

<p id="first_match">
unang laban &rarr;
</p>

<p id="next_match">
sunod na laban &rarr;
</p>

<p id="match_header_1">
<b>Laban #[N]:</b> [A] vs [B]
</p>
<p id="match_header_2">
<b>Paghaharap:</b>
</p>
<p id="match_header_3">
<b>Kabuuang Puntos:</b> [A] vs [B]
</p>

<p id="tournament_1">
O, siya nga pala...
</p>
<p id="tournament_2">
...Maaaring nagdududa ka sa kwento ng Sandaling Kapayapaan (Truce) noong Pasko tungkol sa mga trintsera noong Unang Digmaang Pandaigdig.
Siguro nagkataon lang ito, 'di ba?
</p>
<p id="tournament_3">
Oo, dramatiko ang sandaling kapayapaan, ngunit ito'y <i>hindi natatangi, o di-pangkaraniwan</i>.
</p>
<p id="tournament_4">
Hindi <i>lahat</i> ng trintsera ay sumali sa kapayapaan, ngunit ito'y medyo laganap.
Marami sa mga unang hanay ang nakaisip na sa ideya nang nag-iisa, at muli: <i>sa kabila</i> ng mga tiyak at mahigpit na utos na huwag.
</p>
<p id="tournament_5">
At sa katunayan, kahit <i>bago pa</i> sumapit ang Pasko, marami nang mga nasa unang hanay <i>ang</i>
nagtatag ng di-opisyal at lihim na kapayapaan.
</p>
<p id="tournament_6">
Tinawag nila itong: <b>sistemang "mamuhay at hayaang mamuhay"</b> (mula sa Ingles: <b>"live and let live</b>").
Sa madaling sabi, hindi mo ako babarilin, hindi kita babarilin. At gumana ito, sa mararaming lugar!
</p>
<p id="tournament_7">
Maaaring magdududa ka pa rin. Hindi kusang nagbubuo ng kapayapaan sa mga kaaway ang karamihan sa mga sundalo.
Ano ba ang espesyal sa pakikidigma sa <i>trintsera</i>?
</p>
<p id="tournament_8">
Kungsabagay, ito ang natatangi sa mga trintsera:
di tulad ng halos lahat ng iba pang anyo ng digmaan,
kailangan mong harapin ang pare-parehong <i>tukoy na mga sundalo</i> araw-araw.
</p>
<p id="tournament_9">
<b>Ito'y isang paulit-ulit na laro.</b> At iyon ang nakapagpabago ng <i>lahat</i>.
</p>
<p id="tournament_10">
Mabalik tayo. At ang nanalo ay si...
</p>

<p id="the_winner_is">
(pa-drumroll po...) &rarr;
</p>

<p id="tournament_winner_1">
<b class="tft">PALAKOPYA!</b>
</p>
<p id="tournament_winner_2_yay">
Binabati kita sa pagtaya mo sa tamang kabayo.
</p>
<p id="tournament_winner_2_nay">
(Pasensya na sa tinayaan mo, [CHAR].)
</p>
<p id="tournament_winner_3">
Maraming ibang pangalan si <span class="tft">Palakopya</span>.
Ang Ginintuang Tuntunin, altruismong sumusukli, "tit for tat", o... <b>mamuhay at hayaang mamuhay.</b>
Iyon ang dahilan kung bakit maaaring lumitaw ang "kapayapaan" sa mga trintsera ng Unang Digmaang Pandaigdig:
kapag napilitan kang maglaro ng pare-parehong laro laban sa
parehong <i>tukoy na mga tao</i> (hindi lang sa parehong karaniwang "kaaway") nang paulit-ulit --
Hindi lang pinapanalo ni <span class="tft">Palakopya</span> ang labanan, pinapanalo din niya ang digmaan.
<br><br>
Ngunit kung maraming nagbago noong naglaro tayo ng maraming paghaharap sa iisang laro, ano kaya kung maglaro tayo ng...
</p>
<p id="tournament_teaser">
...maraming <i>paligsahan?</i> &rarr;
</p>


<!-- - - - - - - - - - - - - - - - - -->
<!-- - - - - EVOLUTION! - - - - - - -->
<!-- - - - - - - - - - - - - - - - - -->

<p id="evolution_intro">
Ngayon, hayaan nating <i>umusbong sa paglipas ng panahon</i> ang ating populasyon ng mga manlalaro. Ito'y isang 3-hakbang na sayaw:
</p>
<p id="evolution_intro_1">
<b>1. MAGPALIGSAHAN</b><br>
Hayaan silang maglaro laban sa isa't isa, at itala ang kanilang mga puntos.
</p>
<p id="evolution_intro_2">
<b>2. TANGGALIN ANG MGA TALO</b><br>
Alisin ang 5 pinakamabababang manlalaro. (kung may tabla, pasumalang mamili sa kanila)
</p>
<p id="evolution_intro_3">
<b>3. PARAMIHIN ANG MGA NANALO</b><br>
Doblehin ang 5 pinakamatataas na manlalaro. (kung may tabla, pasumalang mamili sa kanila)
</p>
<p id="evolution_intro_footer">
...at PAULIT-ULITIN, hanggang sa gusto mo.
Tandaan: Hindi mo kailangang maghintay na literal na mamatay at manganak ang mga tao para umusbong ang kultura --
kailangan lang nating mawala ang "hindi matagumpay" na pag-uugali, at gayahin ang mga "matagumpay" na pag-uugali.
Kaya ngayon...
</p>
<p id="evolution_intro_button">
...panoorin natin ito. &rarr;
</p>

<p id="evo_1">
Magsimula tayo sa sumusunod na populasyon ng mga manlalaro:
<span class="all_c">15 Laging Nakikisama</span>,
<span class="all_d">5 Laging Nandaraya</span>, at
<span class="tft">5 Palakopya</span>.
(Pabayaan muna natin sina <span class="grudge">Mahinanakit</span> &amp; <span class="prober">Detektib</span> sa ngayon)
<br><br>
Gagawin natin ang sayaw ng paligsahan-tanggalin-paramihin nang isang dosenang beses o higit pa.
Magtaya tayo muli! Sino sa palagay mo ang mananalo sa <i>unang</i> paligsahan?
<b>MAGLAGAY MULI NG TAYA:</b>
</p>

<p id="evo_2_all_c">
May katuturan naman; higit na marami ngayon si <span class="all_c">Laging Nakikisama</span> sa iba pa...
</p>
<p id="evo_2_all_d">
May katuturan naman; maraming masasamantala si <span class="all_d">Laging Nandarayang</span> mga <span class="all_c">Laging Nakikisama</span>...
</p>
<p id="evo_2_tft">
May katuturan naman; nanalo si <span class="tft">Palakopya</span> sa huling paligsahan, bakit hindi ulit?...
</p>
<p id="evo_2">
Tingnan natin kung tama ka:
</p>

<p id="label_play_tournament">
1) magpaligsahan
</p>
<p id="label_eliminate_bottom_5">
2) tanggalin ang 5 mabababa
</p>
<p id="label_reproduce_top_5">
3) paramihin ang 5 matataas
</p>

<p id="evo_3_all_c">
Ay, nilamon ang <span class="all_c">Laging Nakikisama</span> ng
<span class="all_d">Laging Nandaraya</span>, na tumaas ng 5 ang bilang ngayon.
</p>
<p id="evo_3_all_d">
Nakalulungkot, ngunit tama ka! Nanalo ngayon ang <span class="all_d">Laging Nandaraya</span>,
at tumaas ang kanilang bilang ng 5.
</p>
<p id="evo_3_tft">
Ay, hindi nanalo ang <span class="tft">Palakopya</span> – ngunit hindi naman kasinglala
ng <span class="all_c">Laging Nakikisama</span>. Sila naman ay nilamon ng <span class="all_d">Laging Nandaraya</span>,
na tumaas ng 5 ang bilang ngayon.
</p>
<p id="evo_3">
Ngunit magsubok pa tayo ng ilang paghaharap...
</p>

<p id="evo_4">
Lumalago pa rin si <span class="all_d">Laging Nandaraya</span>,
kapalit ng <span class="all_c">Laging Nakikisama</span>...
</p>

<p id="evo_5">
At ngayon, patay na ang lahat ng <span class="all_c">Laging Nakikisama</span>.
Ngunit sandali...
</p>

<p id="evo_6">
Tama: naging biktima si <span class="all_d">Laging Nandaraya</span> ng kanyang sariling tagumpay!
Nanamantala sila ng mga walang muwang na <span class="all_c">Laging Nakikisama</span>,
ngunit nang maubusan sila nila, kailangang humarap na sila sa mga <span class="tft">Palakopya</span>:
<i>mabubuti</i>, ngunit may muwang na.
</p>

<p id="evo_7">
Mula sa simpleng pagkopya sa galaw ng ibang manlalaro,
kaya ng <span class="tft">Palakopyang</span> makipaglaro nang mabuti sa isa't isa,
habang dinaraya lamang ng <span class="all_d">Laging Nandaraya</span> ang kanilang sarili!
Hindi lang iyon, nangangahulugang kaya ng <span class="tft">Palakopyang</span>
bigyan ang <span class="all_d">Laging Nandaraya</span> ng
"taste of their own medicine."
</p>

<p id="evo_8">
At ang resulta...
</p>

<p id="evo_9">
...minana ni <span class="tft">Palakopya</span> ang buong mundo.
</p>
<p id="evo_9_all_c">
Kaya kahit na hindi nanalo ang taya mo -- ang mabuti ngunit walang muwang na <span class="all_c">Laging Nakikisama</span>
ay talo na sa simula pa lang -- sa huli, ang <i>matalinong</i> klase ng kabutihan ang nangibabaw,
at ang mga <span class="all_d">Laging Nandaraya</span> ay napuksa.
</p>
<p id="evo_9_all_d">
Kaya sa maikling panahon tama ka - Nanalo sa mga una't iilang paghaharap ang <span class="all_d">Laging Nandaraya</span>,
ngunit sa huli, ang kanyang pananamantala ang kanyang ikalulugmok.
</p>
<p id="evo_9_tft">
Kaya sa katagalan, tama ka - panalo ang <span class="tft">Palakopya</span>!
Nanalo nga sa maikling panahon ang <span class="all_d">Laging Nandaraya</span>,
ngunit ang kanyang pananamantala ang kanyang ikalulugmok.
</p>
<p id="evo_9_end">
Ipinaalala sa akin nito ang kasabihang:
<br><br>
<i>"We are punished by our sins, not for them."</i><br>
~ Elbert Hubbard
</p>
<p id="evo_9_btn">
(o, at siya nga pala...)
</p>

<p id="evo_10">
(...tutulad sa kanina ang kalalabasan kahit ilagay mo ulit sina
<span class="grudge">Mahinanakit</span> &amp; <span class="prober">Detektib</span>:)
</p>

<p id="evo_autoplay">
simulan ang ebolusyon!
</p>
<p id="evo_autoplay_stop">
itigil ang ebolusyon
</p>

<p id="evo_10_followup">
(Tandaan: minsan, may mga kaunting <span class="grudge">Mahinanakit</span> na mananatili,
dahil kapag natanggal ang lahat ng manlalaro maliban kina <span class="grudge">Mahinanakit</span> &amp; <span class="tft">Palakopya</span>,
patas na silang dalawa.)
<br><br>
Mukhang may ipinapakita sa atin ang math ng game theory:
na ang pilosopiya ni <span class="tft">Palakopya</span> na
"Gawin mo sa iba ang nais mong magawa nila sa iyo", ay hindi lamang isang
<i>moral</i> na katotohanan, kundi isa ring <i>matematikal</i> na katotohanan.
Gayunpaman...
</p>
<p id="evo_10_btn">
...ngunit may problema: &rarr;
</p>

<p id="evo_11">
Magtanaw. Puno ng mga walang hiya ang mundo.
<br><br>
Kung <span class="tft">Palakopya</span> ang istratehiya dito sa paulit-ulit na laro ng pagtitiwala na sa sobrang makapangyariha'y --
kahit ang mga sundalo sa trintsera ng Unang Digmaang Pandaigdig ay sarilihang "nag-ebolusyon" ng parehong istratehiyang tinawag na "live and let live" --
bakit, kung gayon, maraming hindi mapagtiwala at hindi mapagkakatiwalaang mga tao?
Ano ang nagdudulot ng epidemya ng di-pagtitiwala?
<br><br>
Nasa pangungusap na yaon ang isang pahiwatig. "<i>Dito sa</i> paulit-ulit na laro ng pagtitiwala."
Sa ngayon, pinag-usapan pa lang natin ang pagbabago sa mga manlalaro:
paano naman sa <i>isang pagbabago sa mismong laro?</i>
Ano'ng maaaring magdulot sa...
</p>
<p id="evo_11_btn">
...ebolusyon ng <i>di-pagtitiwala?</i>
</p>

<!-- - - - - - - - - - - - - - - - - -->
<!-- - - - - - DISTRUST - - - - - - -->
<!-- - - - - - - - - - - - - - - - - -->

<p id="distrust_1">
Bago magkagulo-gulo ang lahat, magsimula tayo sa isang nakalulugod!
Heto ang isang mundong lubusang pinunan ng mga <span class="all_c">Laging Nakikisama</span>,
maliban sa isang <span class="all_d">Laging Nandaraya</span> at isang <span class="tft">Palakopya</span>.
<br><br>
Gamitin ang mga pindutan sa kanan upang <b>MASIMULAN</b> ang simulasyon,
daanan ito nang <b>pahakbang-hakbang</b>, o <b>ulitin</i> ito. &rarr;
</p>

<p id="distrust_2">
Tulad ng alam mo na, madaling nananalo si <span class="tft">Palakopya</span> kalaunan,
ayon sa kasalukuyang mga alituntunin!
<br><br>
Ngunit ayon iyon sa kasalukuyang mga alituntunin, na nagsasabing
makikipaglaro sa isa't isa ang mga manlalaro ng <i>10</i> paghaharap sa bawat laban.
Mananalo pa rin ba si <span class="tft">Palakopya</span> sa 7 paghaharap, 5 paghaharap? 3? 2? 1?
<br><br>
<b>Baguhin ang bilang ng mga paghaharap</b> sa slider sa ibaba,
tapos <b>SIMULAN</b> ang simulasyon, at tingnan kung ano'ng mangyayari.
Huwag mag-atubiling mag-experimento!
</p>

<p id="distrust_2_end">
sakaling tapos ka nang maglaro-laro, iklik ang:
</p>

<p id="distrust_3">
Tulad ng nakita mo, kung hindi ka nagpalaro ng sapat na paghaharap, (dito: 5 o kaunti pa)
mangingibabaw si <span class="all_d">LAGING NANDARAYA</span>.
<br><br>
Noong 1985, noong tinanong ang mga Amerikano kung ilan ang malalapit nilang kaibigan,
ang pinaka-karaniwang sagot ay "tatlo". Noong 2004, ang pinaka-karaniwang sagot ay <i>"sero"</i>.
Kumaunti na ang ating mga kaibigan sa mga hanay ng klase, lahi, pang-ekonomiya, at pampulitika,
sapagkat kumaunti ang ating mga kaibigan -- <i>tuldok.</i>
At sa sarili mong pagkatuklas,
<b>sa lalong kaunting "ulit-ulit na pakikipag-ugnayang" mayroon, lalong kakalat ang di-pagtitiwala.</b>
<br><br>
(hindi, hindi kabilang ang midyang pangmasa:
dapat 'yung <i>magkabilaang</i> pakikipag-ugnayan sa pagitan ng <i>mga tukoy na indibidwal</i>.)
</p>
<p id="distrust_3_btn">
at lalo pang lalala... &rarr;
</p>

<p id="distrust_4">
May <i>isa pang</i> paraan upang mapalahi ang di-pagtitiwala:
Heto ang mga "pambayad" para sa laro ng pagtitiwala:
</p>
<p id="distrust_4_2">
Sa normal na pambayad, nananalo si <span class="tft">Palakopya</span>.
Ngunit ngayon, <b>baguhin ang gantimpala ng "parehong nakisama" mula +2 tungo sa +1</b>,
tapos iklik ang <b>SIMULAN</b>.
Kahit <i>higit</i> pa rin ang +1 sa parusa para sa parehong pandaraya (0)...
ano'ng mangyayari?
</p>
<p id="distrust_4_note">
huwag mag-atubiling paglaruan ang iba't ibang mga pambayad!
sakaling tapos ka na, iklik ang:
</p>
<p id="distrust_4_note_2">
(kinukunwari: 10 paghaharap sa bawat laban)
</p>

<p id="distrust_5">
Gayundin ang nangyayari:
sa mababa pang gantimpala para sa "kapwa-panalo", pumapalit na si <span class="all_d">Laging Nandaraya</span>.
May dalawang makapangyarihang ideya tungkol dito ang Game theory:
<br><br>
<b>"Zero-sum game".</b> Ito ang nakalulungkot na karaniwang paniniwala na ang isang nakamit "natin" 
ay <i>dapat</i> maging kawalan "nila", at gayundin sa kabaligtaran.
<br><br>
<b>"Non-zero-sum game".</b> Ito ay kapag nagsisikap ang mga tao
na lumikha ng isang solusyong kapwa-panalo! (o kahit papaano, iwasan ang isang kapwa-talo)
Kung walang non-zero-sum game, <i>hindi mag-eebolusyon ang pagtitiwala.</i>
<br><br>
Pinag-uusapan na rin naman,
tingnan na natin ngayon ang ikatlo &amp; huling hadlang sa ebolusyon ng pagtitiwala...
</p>
<p id="distrust_5_btn">
<s>Pagkakqmali</s> Pagkakamali. &rarr;
</p>

<!-- - - - - - - - - - - - - - - - - -->
<!-- - - - - - NOISE! - - - - - - - -->
<!-- - - - - - - - - - - - - - - - - -->

<p id="noise_1">
Hanep man si <span class="tft">Palakopya</span>, mayroon siyang malaki't malubhang kahinaang hindi ko pa nababanggit.
Upang maintindihan ang problema, kunwari may dalawang <span class="tft">Palakopya</span> na kalaro ang isa't isa:
</p>
<p id="noise_1_end">
Dahil parehong "mabait" na manlalaro, ang pareho nilang unang galaw ay:
</p>

<p id="noise_2">
At kalimitan ay binabalik lang nila sa isa't isa ang kanilang kabutihan at nagsisiawit ng Kumbaya sa habang-panahon. 
</p>
<p id="noise_2_end">
Ngunit paano kung, habang sinusubukang makipagpalitan ng kabutihan...
</p>

<p id="noise_3">
<b>NAKU</b>
<br>
Mga pagkakamali, miskomunikasyon, di-pagkakaunawaan -- palaging may nangyayaring aksidente sa totoong buhay.
</p>
<p id="noise_3_end">
Ngunit kung hindi <i>naisip</i> ng kabilang tao na ito'y isang aksidente...
</p>

<p id="noise_4">
<b>NAKU DALAWANG BESES</b>
<br>
<i>Kailangang</i> gumanti ang kabilang manlalaro, bilang isang <span class="tft">Palakopya</span>...
</p>
<p id="noise_4_end">
...at kailangan mo <i>ring</i> gumanti, bilang isa ring <span class="tft">Palakopya</span>...
</p>

<p id="noise_5">
Kaya naman tulad ng Hatfields at McCoys,
silang dalawang <span class="tft">Palakopya</span> ay mahihigop sa isang walang katapusang siklo ng paghihiganti...
na nagsimula lang sa isang pagkakamali, matagal na ang nakalipas.
</p>
<p id="noise_5_end">
Nakapanlulumo. Ngunit ngayon, mayroon bang <i>ibang</i> tipo ng manlalaro na kayang...
</p>
<p id="noise_5_btn">
...tumugon sa pagkakamali? &rarr;
</p>

<p id="noise_characters">
Kilalanin natin ang ilang mga bagong mukha! (o mga bagong sumbrero, kahit papaano)
</p>

<p id="character_tf2t">
<b>KOPYAKUTING:</b><br>
Kumusta! Ako'y parang si <span class="tft">Palakopya</span>,
ngunit Mandaraya lang ako matapos mo akong Dayain nang dalawang sunod na beses.
Kungsabagay, ang nauna ay isa lamang pagkakamali! Purrrrr
</p>

<p id="character_pavlov">
<b>UTAK-BIYA:</b><br>
musta subok ako makisama simula.
kung nakisama ka pabalik, gawin ko <i>parehas lang</i> huling galaw ko, kahit ako namali.
kung nandaya ka pabalik, gawin ko <i>salungat</i> huling galaw ko, kahit ako namali.
</p>

<p id="character_random">
<b>PASUMALA:</b><br>
<i>Unggoy Robot! Ube Tsaa Itak! hihihi ang labo-labo ko</i><br>
(Sapalaran lang na naglalaro ng Mandaya o Makisama na may tsansang 50-50)
</p>

<p id="noise_characters_end">
Sige, tingnan natin kung gaano sila kahusay kung sila'y...
</p>
<p id="noise_characters_btn">
...maglalaro sa paligsahan &rarr;
</p>

<p id="noise_evo_1">
Magsimula tayo sa marami-raming
<span class="all_c">Laging Nakikisama</span>,
laban sa ating wagi, ang patas na si <span class="tft">Palakopya</span>,
at sa ating tatlong bagong tauhan:
ang mapagpatawad na si <span class="tf2t">Kopyakuting</span>,
ang pulpol na si <span class="pavlov">Utak-biya</span>, at
ang loko-lokong si <span class="random">Pasumala</span>.
<br><br>
Sa bawat paghaharap ng isang laban, may maliit na tsansang magkamali ang mga manlalaro. (sabihin nating 5%)
Sino sa palagay mo ang lilitaw sa tuktok?
<b>Pag-isipang mabuti, at saka MAGLAGAY NG INYONG TAYA:</b>
</p>

<p id="noise_evo_2">
Ayos, nagtaya ka na si [CHAR] ang mananalo. Alamin natin!
Gamitin ang mga kontrol sa iyong kaliwa upang <b>SIMULAN</b> ang simulasyon sa mabilis na paraan,
o daanan ito nang <b>pahakbang-hakbang</b>.
</p>
<p id="noise_evo_2_2_correct">
Tama ka -- 
</p>
<p id="noise_evo_2_2_incorrect">
"Close, but no cigar" ang taya mo -- 
</p>
<p id="noise_evo_2_2">
Nanalo si <span class="pavlov">Utak-biya</span>!
Ito ay dahil si <span class="pavlov">Utak-biya</span> ay may kakayahan palang
pagsamantalahan si <span class="all_c">Laging Nakikisama</span>. Kapwa sila makikisama sa simula,
ngunit kung nagkamali si <span class="pavlov">Utak-biya</span> at nandaya,
sapagkat hindi gumaganti si <span class="all_c">Laging Nakikisama</span>,
<i>papanatilihin niyang mandaya sa kanila</i>.
</p>
<p id="noise_evo_2_2_btn">
Ngayon subukan natin...
</p>

<p id="noise_evo_3">
...ang gayundin tulad ng dati, subalit sa halip na kalahating-<span class="all_c">Laging Nakikisama</span>,
kalahating-<span class="all_d">Laging Nandaraya</span> naman. Ito'y isang <i>di-gaanong</i> mapagpatawad,
at <i>lalong</i> pagalit na kapaligiran.
<br><br>
Sino sa palagay mo ang mananalo ngayon? <b> Mag-isip, at saka MAGLAGAY NG INYONG TAYA:</b>
</p>

<p id="noise_evo_4">
Nagtaya ka sa [CHAR]. Muli, daanan ang simulasyon...
</p>
<p id="noise_evo_4_2_correct">
Tama ka sa pera -- 
</p>
<p id="noise_evo_4_2_incorrect">
Magandang hula, ngunit may ibang nakakuha ng premyo --
</p>
<p id="noise_evo_4_2">
Panalo naman ngayon si <span class="tf2t">Kopyakuting</span>!
Nakagugulat na kahit sa <i>lalong mapanghamak</i> na panimulang populasyon,
si <span class="tf2t">Kopyakuting</span>,
ang <i>lalong mapagpatawad</i> na bersyon ni <span class="tft">Palakopya</span>,
ang pinakamatagumpay! (tandaan: napakamapagpatawad ni <span class="tf2t">Kopyakuting</span>
na hindi niya <i>tuluyang</i> nilipol si <span class="tft">Palakopya</span>. nagbabahagi siya ng puwesto)
<br><br>
Sa kasong ito, maaaring humantong ang kaunting "miskomunikasyon" (5% tsansa ng pagkakamali sa bawat paghaharap)
sa marami pang <i>pagpapatawad</i>. Ngunit totoo ba 'to sa <i>lahat</i> ng antas...
</p>
<p id="noise_evo_4_2_btn">
...ng miskomunikasyon?
</p>

<p id="noise_evo_5">
<b>Gamitin ang slider sa ibaba upang baguhin ang dami ng "miskomunikasyon", at saka pindutin ang SIMULAN.</b>
Sa 5%, panalo si <span class="tf2t">Kopyakuting</span>.
Ano'ng mangyayari kapag 0%? O 20%? O 50%? (hanggang 50% lang ito,
sapagkat sa puntong iyon, ang <i>bawat</i> galaw ay isang pagpitik ng barya)
</p>
<p id="noise_evo_5_continue">
Kapag tapos ka nang maglaro-laro, iklik ang:
</p>

<p id="noise_evo_6">
Nagiging parang ganito ang kalalabasan:<br>
<b>Sa 0%,</b> nananalo ang patas na si <span class="tft">Palakopya</span>!
<b>Sa 1% hanggang 9%,</b> nananalo ang mapagpatawad na si <span class="tf2t">Kopyakuting</span>!
<b>Sa 10% hanggang 49%:</b> nananalo ang di-patas at di-mapagpatawad na si <span class="all_d">Laging Nandaraya</span>.
<b>Sa 50%,</b> <i>walang nananalo kailanman.</i>
<br><br>
Ito ang dahilan kung bakit ang "miskomunikasyon" ay isang nakawiwiling hadlang sa pagtitiwala:
humahantong sa kapatawaran ang <i>katiting</i> nito,
ngunit humahantong naman sa malawakang di-pagtitiwala ang <i>labis</i>.
Sa palagay ko ang ating makabagong midyang teknolohiya,
nakatulong man ito sa ating magdagdag ng komunikasyon...
ay higit-higit namang dinagdagan ang ating <i>miskomunikasyon</i>.
<br><br>
Sa wakas, mag-eksperimento na tayo kasama ng <i>lahat</i> ng mga bilang, mga knob, at mga slider.
Maglaro tayo...
</p>
<p id="noise_evo_6_btn">
...sa Sandbox Mode!
</p>


<!-- - - - - - - - - - - - - - - - - -->
<!-- - - - - - SANDBOX! - - - - - - - -->
<!-- - - - - - - - - - - - - - - - - -->

<p id="sandbox_population">
Magsimula rito sa distribusyon ng mga manlalaro:
</p>

<p id="sandbox_payoffs">
Ang mga ipambabayad sa larong isa sa isa ay:
</p>
<p id="sandbox_reset_payoffs">
itakda ang default
</p>

<!--
When translating the following, keep the "[N]", with square brackets,
as a placeholder for the number. Some of these need double-translations,
one for the plural version, one for the singular version.
-->

<p id="sandbox_rules_1">
Maglaro ng [N] paghaharap sa bawat laban:
</p>
<p id="sandbox_rules_1_single">
Maglaro ng [N] paghaharap sa bawat laban:
</p>

<p id="sandbox_rules_2">
Matapos ang bawat paligsahan, alisin ang [N] pinakamabababang manlalaro &amp; paramihin ang [N] pinakamatataas:
</p>
<p id="sandbox_rules_2_single">
Matapos ang bawat paligsahan, alisin ang [N] pinakamababang manlalaro &amp; paramihin ang [N] pinakamataas:
</p>

<p id="sandbox_rules_3">
Sa bawat paghaharap, may [N]% tsansang magkamali ang manlalaro:
</p>

<p id="sandbox_end">
<b>TANDAAN: Ang Sandbox Mode ay ganap na opsyonal.</b>
Huwag mag-atubiling laktawan ito, o maglaro-laro! Sakaling tapos ka na, maglagom na tayo...
</p>
<p id="sandbox_end_btn">
ang natutuhan natin! &rarr;
</p>



<!-- - - - - - - - - - - - - - - - - -->
<!-- - - - - CONCLUSION! - - - - - - -->
<!-- - - - - - - - - - - - - - - - - -->

<p id="conclusion_0">
Ipinakita ng Game theory sa atin ang tatlong bagay na kailangan natin sa ebolusyon ng pagtitiwala:
</p>
<p id="conclusion_1_a">
1. ULIT-ULIT NA PAKIKIPAG-UGNAYAN
</p>
<p id="conclusion_1_a2">
Nagpapanatili ng relasyon ang pagtitiwala,
ngunit kailangan din ng kaalaman sa mga posibleng ulit-ulit na pakikipag-ugnayan <i>bago</i> mag-ebolusyon ang pagtitiwala.
</p>
<p id="conclusion_2_a">
2. POSIBLENG KAPWA-PANALO
</p>
<p id="conclusion_2_a2">
Naglalaro ka dapat ng non-zero-sum game,
larong kung saan posible, kahit papaano, na makaangat ang <i>parehong</i> manlalaro -- isang kapwa-panalo.
</p>
<p id="conclusion_3_a">
3. KAUNTING MISKOMUNIKASYON
</p>
<p id="conclusion_3_a2">
Kung <i>masyadong</i> mataas ang antas ng miskomunikasyon, guguho ang pagtitiwala.
Ngunit kung kaunti lamang ang miskomunikasyon, nakabubuti ring maging <i>lalong</i> mapagpatawad.
</p>
<p id="conclusion_4">
Syempre, may mga iba pa bukod dito na nakaaapekto rin sa pagtitiwala sa totoong buhay.
Nariyan ang reputasyon, mga kapwa pinapahalagahan, mga kontrata, mga markang pangkultura, bla bla bla.
At huwag nating kalimutan...
</p>
<p id="conclusion_btn">
...ang <i>pinakamalaking</i> aral. &rarr;
</p>

<p id="outro_1">
Kung may isang malaking babaunin<br>
mula sa <i>lahat</i> ng game theory, iyon ay ito:
<br><br>
<b>Kung ano ang laro ay kung ano ang ginagawa ng mga manlalaro.</b><br>
Hindi lamang na nawawalan ng tiwala ang mga tao ang suliranin natin ngayon,<br>
bagkus kumikilos ang ating <i>kapaligiran</i> laban sa ebolusyon ng pagtitiwala.
<br><br>
Maaari itong magmukhang mapangutya (cynical) o walang muwang (naive) -- na tayo ay mga produkto "lamang" ng ating kapaligiran --
ngunit pinapaalala sa atin ng game theory na tayo <i>ay</i> kapaligiran ng bawat isa.
<b>Sa maikling panahon, tinutukoy ng laro ang mga manlalaro. Ngunit sa paglaon,
tayong mga manlalaro ang tumutukoy sa laro.</b>
<br><br>
Kaya gawin <i>mo</i> ang iyong makakaya, na lumikha ng mga kalagayang kinakailangan upang mag-ebolusyon ang pagtitiwala.
Magtayo ng mga relasyon. Maghanap ng mga kapwa-panalo. Makipag-usap nang malinaw.
Marahil kung gayon, titigil na tayo sa pagpapaputok sa isa't isa, magsialis na sa ating mga trintsera,
tawirin na ang No Man's Land upang magsama-sama...
</p>

<p id="outro_1_btn">
at matutong...
</p>

<p id="outro_2">
...mamuhay at hayaang mamuhay.
</p>

<p id="outro_2_credits">
"A Christmas Truce between Opposing Trenches"
Isinalarawan ni AC Michael.
Inilathala sa <i>The Illustrated London News</i>, ika-9 ng Enero, 1915.
</p>

<p id="outro_2_btn">
&lt;3
</p>

<!-- - - - - - - - - - - - - - - - - -->
<!-- - - - - - CREDITS! - - - - - - -->
<!-- - - - - - - - - - - - - - - - - -->

<p id="credits">
<span class="credits">

nilikha ni:<br>
<span class="big">NICKY CASE</span><br>
<a href="http://ncase.me/" target="_blank">maglaro ng iba kong mga bagay2x</a>
•
<a href="https://twitter.com/ncasenmare" target="_blank">sundan ang aking tweeter</a>
<br>
<a href="https://github.com/ncase/trust/#play-it-here-httpncasemetrust" target="_blank">i-download ang musika &amp; source code</a>

<span class="divider"></span>

batay sa aklat ni robert axelrod's noong 1984 na,<br>
<span class="big">"THE EVOLUTION OF COOPERATION"</span><br>
<a href="notes" target="_blank">basahin ang mga talababa ko sa larong ito</a>

<span class="divider"></span>

sangkatutak na pagmamahal at pasasalamat sa<br>
<span class="big">MGA TAGASUPORTA KO SA PATREON</span><br>
<a href="peeps" target="_blank">tingnan ang mga pagguhit ko sa kanila</a>
•
<a href="https://www.patreon.com/ncase" target="_blank">magtapon ng mga barya sa'kin sa patreon &lt;3</a>

<span class="divider"></span>

p.s: gusto pa ng maraming learning-by-playing?<br>
tingnan ang 
<a href="http://explorabl.es/" target="_blank">explorable explanations</a>!

</span>
</p>

<!-- - - - - - - - - - - - - - - - - -->
<!-- - - - - THE PLAYERS - - - - - - -->
<!-- - - - - - - - - - - - - - - - - -->

<p id="label_tft">Palakopya</p>
<p id="label_short_tft">
palakopya
</p>
<p id="icon_tft">
<span class="tft">
	<span class="icon"></span>
	<span class="icon_label">Palakopya</span>
</span>
</p>

<p id="label_all_d">Laging Nandaraya</p>
<p id="label_short_all_d">
nandaraya
</p>
<p id="icon_all_d">
<span class="all_d">
	<span class="icon"></span>
	<span class="icon_label">Nandaraya</span>
</span>
</p>

<p id="label_all_c">Laging Nakikisama</p>
<p id="label_short_all_c">
nakikisama
</p>
<p id="icon_all_c">
<span class="all_c">
	<span class="icon"></span>
	<span class="icon_label">Nakikisama</span>
</span>
</p>

<p id="label_grudge">Mahinanakit</p>
<p id="label_short_grudge">
mahinanakit
</p>
<p id="icon_grudge">
<span class="grudge">
	<span class="icon"></span>
	<span class="icon_label">Mahinanakit</span>
</span>
</p>

<p id="label_prober">Detektib</p>
<p id="label_short_prober">
detektib
</p>
<p id="icon_prober">
<span class="prober">
	<span class="icon"></span>
	<span class="icon_label">Detektib</span>
</span>
</p>

<p id="label_tf2t">Kopyakuting</p>
<p id="label_short_tf2t">
kopyakuting
</p>
<p id="icon_tf2t">
<span class="tf2t">
	<span class="icon"></span>
	<span class="icon_label">Kopyakuting</span>
</span>
</p>

<p id="label_pavlov">Utak-biya</p>
<p id="label_short_pavlov">
utak-biya
</p>
<p id="icon_pavlov">
<span class="pavlov">
	<span class="icon"></span>
	<span class="icon_label">Utak-biya</span>
</span>
</p>

<p id="label_random">Pasumala</p>
<p id="label_short_random">
pasumala
</p>
<p id="icon_random">
<span class="random">
	<span class="icon"></span>
	<span class="icon_label">Pasumala</span>
</span>
</p>

<p id="forgot_whos_who">
(nakalimutan kung sino ang sino? angatan ang mga pindutan upang makita ang paglalarawan sa bawat tauhan!)
</p>
<p id="who_tft">
Makikisama muna. Tapos, uulitin lang niya ang ginawa MO sa huli ninyong paghaharap.
</p>
<p id="who_all_d">
Laging nandaraya.
</p>
<p id="who_all_c">
Laging nakikisama.
</p>
<p id="who_grudge">
Makikisama muna, at makikisama lang hanggang sa mandaya ka maski isang beses.
Pagkatapos noon, lagi na siyang Mandaraya.
</p>
<p id="who_prober">
Magsisimula sa: Makisama, Mandaya, Makisama, Makisama.
Pagkatapos noon, kung nandaya ka kahit minsan, maglalaro siyang parang si Palakopya.
Kung hindi, maglalaro siyang parang si Laging Nandaraya.
</p>
<p id="who_tf2t">
Makikisama muna.
Mandaraya lamang kung nandaya ka nang DALAWANG sunod na beses.
</p>
<p id="who_pavlov">
Makikisama muna.
Tapos, kung nakisama ka sa huling paghaharap, uulitin niya ang huli niyang galaw (kahit aksidente iyon).
Ngunit kung nandaya ka sa huling paghaharap, lilipat siya sa huli niyang galaw (kahit aksidente iyon).
</p>
<p id="who_random">
Sapalarang nandaraya o nakikisama na may tsansang 50-50
</p>


<!-- - - - - - - - - - - - - - - - - -->
<!-- - - - - SMALL LABELS! - - - - - -->
<!-- - - - - - - - - - - - - - - - - -->

<p id="label_cooperate">
makisama
</p>

<p id="label_cheat">
mandaya
</p>

<p id="label_play">
maglaro
</p>

<p id="label_start">
SIMULAN
</p>

<p id="label_stop">
ITIGIL
</p>

<p id="label_step">
hakbang
</p>

<p id="label_reset">
ulitin
</p>

<p id="label_population">
populasyon
</p>

<p id="label_payoffs">
pambayad
</p>

<p id="label_rules">
tuntunin
</p>

<p id="label_next">
sunod &rarr;
</p>

<p id="label_continue">
ituloy
</p>


<!-- - - - - - - - - - - - - - - - - -->
<!-- - - - NAVIGATING CHAPTERS - - - -->
<!-- - - - - - - - - - - - - - - - - -->

<p id="chapter_intro">
0. Pambungad
</p>
<p id="chapter_oneoff">
1. Isang Laro
</p>
<p id="chapter_iterated">
2. Paulit-ulit na Laro
</p>
<p id="chapter_tournament">
3. Isang Paligsahan
</p>
<p id="chapter_evolution">
4. Paulit-ulit na Paligsahan
</p>
<p id="chapter_distrust">
5. Ang Ebolusyon ng Di-pagtitiwala
</p>
<p id="chapter_noise">
6. Pagkakqmali
</p>
<p id="chapter_sandbox">
7. Sandbox Mode
</p>
<p id="chapter_conclusion">
8. Pangwakas
</p>
<p id="chapter_credits">
9. Pasasalamat
</p>
